<!DOCTYPE html>
<html xmlns="http://www.w3.org/1999/xhtml" lang="" xml:lang="" >

<head>
  <meta charset="UTF-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0" />
  <title>Похідні. Зміст та використання похідних.</title>
  <script
  src="https://cdn.jsdelivr.net/npm/mathjax@3/es5/tex-chtml-full.js"
  type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->

  <!-- Styles -->
  <link rel="stylesheet" href="/learn/common/general-styles.css">
  <link rel="stylesheet" href="/learn/common/visual-styles.css">

  <!-- Scripts -->
  <script defer src="/learn/common/patchQquads.js"></script>
  <script defer src="/learn/common/addReferences.js"></script>
</head>

<body>
  <header id="title-block-header">
    <nav>
      (site navigation here)
    </nav>
  </header>
  <main>
    <h1 class="title">Похідні. Зміст та використання похідних.</h1>
    <h1 class="unnumbered" id="означення">Означення</h1>
    <p>Для розглядання похідних слід проговорити наступну деталь:</p>
    <p><p class="qquad"></p>
    <p><strong>Границя</strong> - позначається <span
    class="math inline">\(\lim_{h \rightarrow 0}\)</span>. Означає, що
    <span class="math inline">\(h\)</span>: дуже мале; настільки мале,
    наскільки ви захочете; не 0.<br />
    <p class="qquad"></p>
    <p><strong>Операція похідної</strong> - функція, яка співставляє
    кожній числовій функції іншу числову функцію за наступним
    правилом:<br />
    <span class="math display">\[D : f(x) \mapsto f&#39;(x) =
    \lim_{h\rightarrow 0} \frac{f(x+h) - f(x)}{h} =
    \frac{df}{dx}\]</span> До операції похідної часто вживають термін
    “оператор”. Це робиться виключно для того, аби означення вище не
    надто сильно самоповторювалось.</p>
    <p>Означення вище ні про що не каже, адже не дає наочної картини
    того, що з себе представляє похідна. Для її усвідомлення пропоную
    наступні приклади:</p>
    <h1 class="unnumbered" id="узагальнені-приклади">Узагальнені
    приклади</h1>
    <p><p class="qquad"></p>
    <p><strong>1.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = 1\)</span>.<br />
    За означенням, <span class="math display">\[f&#39;(x) =
    \lim_{h\rightarrow 0} \frac{f(x+h) - f(x)}{h} = \lim_{h\rightarrow
    0} \frac{1 - 1}{h} = \lim_{h\rightarrow 0} \frac{0}{h} = 0\]</span>
    Отже похідною є функція, тотожно рівна 0. Цікаво, а що як взяти
    <span class="math inline">\(f(x) = 2\)</span>? <p class="qquad"></p>
    <p><strong>1(2).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = 2\)</span>.<br />
    За означенням, <span class="math display">\[f&#39;(x) =
    \lim_{h\rightarrow 0} \frac{f(x+h) - f(x)}{h} = \lim_{h\rightarrow
    0} \frac{2 - 2}{h} = \lim_{h\rightarrow 0} \frac{0}{h} = 0\]</span>
    Отже знову виходить 0. Гадаю, тепер можна припустити, що 0 вийде для
    будь-якої функції, яка всюди має однакове значення: <p class="qquad"></p>
    <p><strong>1(3).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = C\)</span>.<br />
    За означенням, <span class="math display">\[f&#39;(x) =
    \lim_{h\rightarrow 0} \frac{f(x+h) - f(x)}{h} = \lim_{h\rightarrow
    0} \frac{C - C}{h} = \lim_{h\rightarrow 0} \frac{0}{h} =
    0\]</span></p>
    <p><p class="qquad"></p>
    <p><strong>Константа</strong> - функція або вираз, що завжди приймає
    одне і те ж значення.<br />
    <br />
    Похідна константи тотожно рівна 0. Коротко це можна записати, як
    <span class="math inline">\((C)&#39; \equiv 0\)</span>. Насправді,
    тотожна рівність похідної 0 не тільки є властивістю константи, але і
    може <strong>слугувати її ознакою</strong>. <p class="qquad"></p>
    <p><strong>2.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = x\)</span>.<br />
    За означенням, <span class="math display">\[f&#39;(x) =
    \lim_{h\rightarrow 0} \frac{f(x+h) - f(x)}{h} = \lim_{h\rightarrow
    0} \frac{(x+h) - x}{h} =\]</span> <span class="math display">\[=
    \lim_{h\rightarrow 0} \frac{h}{h} = 1\]</span> Отже, <span
    class="math inline">\((x)&#39; = 1\)</span>. Цікаво, а що як взяти
    <span class="math inline">\(x^2\)</span>? <p class="qquad"></p>
    <p><strong>2(2).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = x^2\)</span>.<br />
    Наступне доведення дещо складніше за попередні. Тим не менш, маємо:
    <span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} = \lim_{h\rightarrow 0} \frac{(x+h)^2 -
    x^2}{h} =\]</span> <span class="math display">\[= \lim_{h\rightarrow
    0} \frac{x^2 + 2xh + h^2 - x^2}{h} = \lim_{h\rightarrow 0} \frac{2xh
    + h^2}{h} = \lim_{h\rightarrow 0} (2x + h)\]</span> Оскільки границя
    каже, що “<span class="math inline">\(h\)</span> настільки мале,
    наскільки ви захочете”, то <span class="math inline">\(h\)</span>
    можна сміло опустити, та написати відповідь <span
    class="math inline">\((x^2)&#39; = 2x\)</span>.<br />
    Щоб краще розгледіти закономірність, пропоную розглянути <span
    class="math inline">\(f(x) = x^3\)</span>: <p class="qquad"></p>
    <p><strong>2(3).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = x^3\)</span>.<br />
    <span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} = \lim_{h\rightarrow 0} \frac{(x+h)^3 -
    x^3}{h} =\]</span> <span class="math display">\[= \lim_{h\rightarrow
    0} \frac{x^3 + 3x^2h + 3xh^2 + h^3 - x^3}{h} =\]</span> <span
    class="math display">\[= \lim_{h\rightarrow 0} \frac{3x^2h + 3xh^2 +
    h^3}{h} = \lim_{h\rightarrow 0} (3x^2 + \underbracket{3xh +
    h^2}_{\rightarrow 0})\]</span> Отже, <span
    class="math inline">\((x^3)&#39; = 3x^2\)</span>.<br />
    Нарешті, можна помітити закономірність: похідна від <span
    class="math inline">\(x\)</span> у деякому степені <span
    class="math inline">\(n\)</span> рівна <span
    class="math inline">\(x\)</span> в степені <span
    class="math inline">\(n-1\)</span> та помножений на <span
    class="math inline">\(n\)</span>: <span
    class="math display">\[(x^n)&#39; = nx^{n-1}\]</span> Без строгого
    доведення (адже останнє доволі складне та багатогранне), приймемо що
    аналогічне виконується для всіх <strong>дійсних</strong> <span
    class="math inline">\(n\)</span>.<br />
    За допомогою останньої властивості можна знайти наступні похідні:
    <p class="qquad"></p>
    <p><strong>3.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = \sqrt{x}\)</span>.<br />
    <span class="math display">\[(\sqrt{x})&#39; = (x^{\frac12})&#39; =
    \frac12 x^{\frac12 - 1} = \frac12 x^{-\frac12} =
    \frac{1}{2\sqrt{x}}\]</span> Отже, <span
    class="math inline">\((\sqrt{x})&#39; =
    \dfrac{1}{2\sqrt{x}}\)</span> <p class="qquad"></p>
    <p><strong>3(2).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = \sqrt[n]{x}\)</span>.<br />
    <span class="math display">\[(\sqrt[n]{x})&#39; = (x^{\frac1n})&#39;
    = \frac1n x^{\frac1n - 1} = \frac1n x^{-\frac{n-1}{n}} =
    \frac{1}{n\sqrt[n]{x^{n-1}}}\]</span> Отже, <span
    class="math inline">\((\sqrt[n]{x})&#39; =
    \dfrac{1}{n\sqrt[n]{x^{n-1}}}\)</span><br />
    Загальновідомими вважаються наступні похідні:</p>
    <h1 class="unnumbered" id="таблиця-похідних-довідка">Таблиця
    похідних (довідка)</h1>
    <div class="center">
    <table>
    <thead>
    <tr class="header">
    <th style="text-align: center;"><span
    class="math inline">\(f(x)\)</span></th>
    <th style="text-align: center;"><span
    class="math inline">\(f&#39;(x)\)</span></th>
    </tr>
    </thead>
    <tbody>
    <tr class="odd">
    <td style="text-align: center;"><span
    class="math inline">\(x^n\)</span></td>
    <td style="text-align: center;"><span
    class="math inline">\(nx^{n-1}\)</span></td>
    </tr>
    <tr class="even">
    <td style="text-align: center;"><span
    class="math inline">\(a^x\)</span></td>
    <td style="text-align: center;"><span class="math inline">\(\ln^*(a)
    a^x\)</span></td>
    </tr>
    <tr class="odd">
    <td style="text-align: center;"><span class="math inline">\(\log_a
    (x)\)</span></td>
    <td style="text-align: center;"><span
    class="math inline">\(\dfrac{1}{\ln^*(a)x}\)</span></td>
    </tr>
    <tr class="even">
    <td style="text-align: center;"><span
    class="math inline">\(\sin(x)\)</span></td>
    <td style="text-align: center;"><span
    class="math inline">\(\cos(x)\)</span></td>
    </tr>
    <tr class="odd">
    <td style="text-align: center;"><span
    class="math inline">\(\cos(x)\)</span></td>
    <td style="text-align: center;"><span
    class="math inline">\(-\sin(x)\)</span></td>
    </tr>
    <tr class="even">
    <td style="text-align: center;"><span class="math inline">\(\tan(x)
    = tg(x)\)</span></td>
    <td style="text-align: center;"><span
    class="math inline">\(\sec^2(x) = \dfrac{1}{\cos^2(x)}\)</span></td>
    </tr>
    <tr class="odd">
    <td style="text-align: center;"><span class="math inline">\(\cot(x)
    = ctg(x)\)</span></td>
    <td style="text-align: center;"><span
    class="math inline">\(-\csc^2(x) =
    -\dfrac{1}{\sin^2(x)}\)</span></td>
    </tr>
    <tr class="even">
    <td style="text-align: center;"><span
    class="math inline">\(arcsin(x)\)</span></td>
    <td style="text-align: center;"><span
    class="math inline">\(\dfrac{1}{\sqrt{1-x^2}}\)</span></td>
    </tr>
    <tr class="odd">
    <td style="text-align: center;"><span
    class="math inline">\(arccos(x)\)</span></td>
    <td style="text-align: center;"><span
    class="math inline">\(-\dfrac{1}{\sqrt{1-x^2}}\)</span></td>
    </tr>
    <tr class="even">
    <td style="text-align: center;"><span
    class="math inline">\(arctg(x)\)</span></td>
    <td style="text-align: center;"><span
    class="math inline">\(\dfrac{1}{1+x^2}\)</span></td>
    </tr>
    <tr class="odd">
    <td style="text-align: center;"><span
    class="math inline">\(arcctg(x)\)</span></td>
    <td style="text-align: center;"><span
    class="math inline">\(-\dfrac{1}{1+x^2}\)</span></td>
    </tr>
    </tbody>
    </table>
    </div>
    <p>У таблиці згадується дуже важлива функція - <strong>натуральний
    логарифм</strong> <span class="math inline">\(\ln(x)\)</span>.<br />
    Так позначається логарифм за основою <span
    class="math inline">\(e\approx 2.718281...\)</span>, яке зазвичай
    називають “число е”, або “число Ейлера (Ойлера)”.<br />
    Тобто, <span class="math inline">\(\ln = \log_e\)</span>.</p>
    <h1 class="unnumbered" id="узагальнені-властивості">Узагальнені
    властивості</h1>
    <p>Операція похідної має дуже цікаві властивості. Наведемо декілька
    з них: <p class="qquad"></p>
    <p><strong>4.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = 2\cdot g(x)\)</span>, <span
    class="math inline">\(g&#39;(x)\)</span> - відома.<br />
    <span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} = \lim_{h\rightarrow 0} \frac{2\cdot g(x+h)
    - 2\cdot g(x)}{h} =\]</span> <span class="math display">\[=2\cdot
    \underbracket{\lim_{h\rightarrow 0} \frac{g(x+h) -
    g(x)}{h}}_{g&#39;(x)} =2\cdot g&#39;(x)\]</span> Отже, якщо функцію
    у всіх точках збільшити в два рази, то і її похідна зросте вдвічі.
    Двійка в цьому плані нічим не особлива: <p class="qquad"></p>
    <p><strong>4(2).</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = C\cdot g(x)\)</span>, <span
    class="math inline">\(g&#39;(x)\)</span> - відома.<br />
    <span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} = \lim_{h\rightarrow 0} \frac{C\cdot g(x+h)
    - C\cdot g(x)}{h} =\]</span> <span class="math display">\[=C\cdot
    \underbracket{\lim_{h\rightarrow 0} \frac{g(x+h) -
    g(x)}{h}}_{g&#39;(x)} =C\cdot g&#39;(x)\]</span> Коротко це можна
    записати, як <span class="math inline">\((C\cdot f(x))&#39; = C
    \cdot f&#39;(x)\)</span>. Та інтерпретувати, як дозвіл виносити
    <strong>сталий</strong> множник з похідної. <p class="qquad"></p>
    <p><strong>5.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = g(x) + l(x)\)</span>, <span
    class="math inline">\(g&#39;(x)\)</span> та <span
    class="math inline">\(l&#39;(x)\)</span> - відомі.<br />
    <span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} =\]</span> <span
    class="math display">\[=\lim_{h\rightarrow 0} \frac{g(x+h) + l(x+h)
    - g(x) - l(x)}{h} =\]</span> <span
    class="math display">\[=\lim_{h\rightarrow 0} \frac{\left[g(x+h)  -
    g(x)\right]+ \left[l(x+h) - l(x)\right]}{h} =\]</span> <span
    class="math display">\[=\lim_{h\rightarrow 0}
    \underbracket{\frac{g(x+h)  - g(x)}{h}}_{g&#39;(x)} +
    \underbracket{\frac{l(x+h) - l(x)}{h}}_{l&#39;(x)} = g&#39;(x) +
    l&#39;(x)\]</span> Отже <span class="math inline">\((f +g)&#39; =
    f&#39; + g&#39;\)</span>, тобто похідна суми рівна сумі похідних. Це
    також можна інтерпретувати, як дозвіл розбивати функцію на доданки,
    знаходити похідну кожного з них та складати їх назад, або навпаки:
    об’єднувати сумму похідних під одним знаком похідної (<span
    class="math inline">\(f&#39; + g&#39; = (f +g)&#39;\)</span>).
    <p class="qquad"></p>
    <p>В останньому абзаці було використано запис функцій у вигляді
    просто їх імені, тобто не як <span
    class="math inline">\(f(x)\)</span>, а просто <span
    class="math inline">\(f\)</span>. Але при цьому не слід забувати, що
    кожна з них - не число, і навіть не числова змінна. Кожна з них -
    функція, тобто правило за яким з одних змінних можна отримати інші.
    Подібний рівень абстракції може спершу здатись незвичним, проте він
    <strong>значно</strong> спрощує записи. <p class="qquad"></p>
    <p><strong>6.</strong> Знайдіть <span
    class="math inline">\(f&#39;\)</span>, якщо <span
    class="math inline">\(f = g\cdot l\)</span>, <span
    class="math inline">\(g&#39;\)</span> та <span
    class="math inline">\(l&#39;\)</span> - відомі.<br />
    Як би не хотілось одразу написати у відповідь <span
    class="math inline">\(g&#39;\cdot l&#39;\)</span>, слід формально
    провести розрахунки:</p>
    <p><span class="math display">\[f&#39;(x) = \lim_{h\rightarrow 0}
    \frac{f(x+h) - f(x)}{h} = \lim_{h\rightarrow 0} \frac{g(x+h)\cdot
    l(x+h) - g(x)\cdot l(x)}{h} =\]</span> <span
    class="math display">\[^{= \lim_{h\rightarrow 0} \frac{(g(x) +
    [g(x+h)-g(x)])\cdot (l(x) + [l(x+h)-l(x)]) - g(x)\cdot l(x)}{h} =
    }\]</span> <span class="math display">\[^{= \lim_{h\rightarrow 0}
    \frac{g(x)\cdot l(x) + (g(x+h)-g(x))\cdot l(x)+g(x)\cdot
    (l(x+h)-l(x))- g(x)\cdot l(x)}{h} = }\]</span> <span
    class="math display">\[= \lim_{h\rightarrow 0} l(x)\cdot
    \underbracket{\frac{g(x+h)-g(x)}{h}}_{g&#39;(x)} + g(x)\cdot
    \underbracket{\frac{l(x+h)-l(x)}{h}}_{l&#39;(x)} =\]</span> <span
    class="math display">\[=l(x)\cdot g&#39;(x) + g(x)\cdot
    l&#39;(x)\]</span> Тобто, <span class="math inline">\((fg)&#39; =
    f&#39;g + fg&#39;\)</span>. Це також можна інтерпретувати наступним
    чином: під час взяття похідної від добутку <span
    class="math inline">\(fg\)</span>, ми спочатку враховуємо внесок в
    неї тільки від функції <span class="math inline">\(f\)</span>, тобто
    <span class="math inline">\(gf&#39;\)</span> (при цьому <span
    class="math inline">\(g\)</span> вважаємо константою). Після цього
    враховуємо внесок від функції <span
    class="math inline">\(g\)</span>, тобто <span
    class="math inline">\(fg&#39;\)</span> (при цьому константою
    вважаємо <span class="math inline">\(f\)</span>). Щоб знайти похідну
    <span class="math inline">\(fg\)</span> нам слід додати ці два
    внески.<br />
    Також корисною на практиці є наступна формула: <p class="qquad"></p>
    <p><strong>6(2).</strong> Знайдіть <span
    class="math inline">\(f&#39;\)</span>, якщо <span
    class="math inline">\(f = \dfrac{g}{l}\)</span>, <span
    class="math inline">\(g&#39;\)</span> та <span
    class="math inline">\(l&#39;\)</span> - відомі.<br />
    Якою би схожою ця ситуація не здавалася, результат виходить
    кардинально інший: <span class="math display">\[\left
    (\frac{g}{l}\right)&#39; =\left (g \cdot \frac1l\right)&#39; =
    g&#39; \cdot \frac1l + g \cdot \left(\frac1l\right)&#39; =\]</span>
    <span class="math display">\[=g&#39; \cdot \frac1l + g \cdot
    \left(-\frac{1}{l^2}\right)= \frac{g&#39;l - gl&#39;}{l^2}\]</span>
    Красивого запису в отриманої формули немає, як і інтуїтивної
    інтерпретації. Єдине, що слід помітити - нерівноправість <span
    class="math inline">\(g\)</span> та <span
    class="math inline">\(l\)</span> у частці <span
    class="math inline">\(g/l\)</span> повела за собою нерівноправність
    у виразі для похідної частки.<br />
    Якщо тут відповідь не <span
    class="math inline">\(f&#39;g&#39;\)</span>, то тоді де вона може
    бути? Ось тут: <p class="qquad"></p>
    <p><strong>7.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f = g(l(x))\)</span>, <span
    class="math inline">\(g&#39;\)</span> та <span
    class="math inline">\(l&#39;\)</span> - відомі.<br />
    Це доведення зручно проводити у наступному символьному записі: <span
    class="math display">\[\frac{df}{dx} = \frac{dg}{dx} = \frac{dg\cdot
    dl}{dx \cdot dl} = \underbracket{\frac{dg}{dl}}_{g&#39;} \cdot
    \underbracket{\frac{dl}{dx}}_{l&#39;} = g&#39;\cdot l&#39;\]</span>
    Хоча наведені записи і не є математично строгими, вони неймовірно
    наочні.<br />
    <p class="qquad"></p>
    <p><strong>Композиція</strong> - операція, що для двох функцій <span
    class="math inline">\(f(x)\)</span> та <span
    class="math inline">\(g(x)\)</span> повертає функцію <span
    class="math inline">\(f(g(x))\)</span>. Позначається <span
    class="math inline">\(f \circ g\)</span>.<br />
    Похідна композиції рівна добуткові похідних.<br />
    Розглянуті властивості похідних зібрано до таблиці:</p>
    <h1 class="unnumbered" id="властивості-похідної-довідка">Властивості
    похідної (довідка)</h1>
    <div class="center">
    <table>
    <thead>
    <tr class="header">
    <th style="text-align: center;"><span
    class="math inline">\(f(x)\)</span></th>
    <th style="text-align: center;"><span
    class="math inline">\(f&#39;(x)\)</span></th>
    </tr>
    </thead>
    <tbody>
    <tr class="odd">
    <td style="text-align: center;"><span class="math inline">\(C\cdot
    g(x)\)</span></td>
    <td style="text-align: center;"><span class="math inline">\(C\cdot
    g&#39;(x)\)</span></td>
    </tr>
    <tr class="even">
    <td style="text-align: center;"><span class="math inline">\(g(x) +
    l(x)\)</span></td>
    <td style="text-align: center;"><span
    class="math inline">\(g&#39;(x) + l&#39;(x)\)</span></td>
    </tr>
    <tr class="odd">
    <td style="text-align: center;"><span class="math inline">\(A\cdot
    g(x) + B\cdot l(x)\)</span></td>
    <td style="text-align: center;"><span class="math inline">\(A\cdot
    g&#39;(x) + B\cdot l&#39;(x)\)</span></td>
    </tr>
    <tr class="even">
    <td style="text-align: center;"><span
    class="math inline">\(g(x)\cdot l(x)\)</span></td>
    <td style="text-align: center;"><span
    class="math inline">\(g&#39;(x)\cdot l(x) + g(x)\cdot
    l&#39;(x)\)</span></td>
    </tr>
    <tr class="odd">
    <td style="text-align: center;"><span
    class="math inline">\(\dfrac{g(x)}{l(x)}\)</span></td>
    <td style="text-align: center;"><span
    class="math inline">\(\dfrac{g&#39;(x)\cdot l(x) - g(x) \cdot
    l&#39;(x)}{l^2(x)}\)</span></td>
    </tr>
    <tr class="even">
    <td style="text-align: center;"><span
    class="math inline">\(g(l(x))\)</span></td>
    <td style="text-align: center;"><span
    class="math inline">\(g&#39;(l(x))\cdot l&#39;(x)\)</span></td>
    </tr>
    </tbody>
    </table>
    </div>
    <h1 class="unnumbered" id="вправи-похідні">Вправи (похідні)</h1>
    <p>      <strong>8.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = 3 \cdot x^2 + 5\cdot x +
    11\)</span><br />
    Розв’язок: <span class="math display">\[f&#39;(x) = (3 \cdot x^2 +
    5\cdot x + 11)&#39; =\]</span> <span class="math display">\[=3 \cdot
    \underbracket{(x^2)&#39;}_{2x} + 5\cdot \underbracket{(x)&#39;}_{1}
    + \underbracket{(11)&#39;}_{0} = 6\cdot x + 5\]</span></p>
    <p>      <strong>9.</strong> Знайдіть <span
    class="math inline">\(f&#39;(2)\)</span>, якщо <span
    class="math inline">\(f(x) = \dfrac{1}{10} x^5\)</span><br />
    Розв’язок: <span class="math display">\[f&#39;(x) =
    \left(\frac{1}{10} x^5 \right)&#39; =  \frac{1}{10}
    \underbracket{(x^5)&#39;}_{5x^4} = \frac12 x^4\]</span> <span
    class="math display">\[f&#39;(2) = \frac12 \cdot 2^4 =
    8\]</span></p>
    <p>      <strong>10.</strong> Розв’яжіть рівняння <span
    class="math inline">\(f&#39;(x) = 0\)</span>, якщо <span
    class="math inline">\(f(x) = x^3 - 5x\)</span><br />
    Розв’язок: <span class="math display">\[f&#39;(x) = (x^3 - 5x)&#39;
    = (x^3)&#39; - 5\cdot (x)&#39; = 3x^2 - 5\]</span> <span
    class="math display">\[f&#39;(x) = 0 \Rightarrow 3x^2 - 5 = 0
    \Rightarrow x = \pm \sqrt{\frac{5}{3}}\]</span></p>
    <p>      <strong>11.</strong> За яких умов <span
    class="math inline">\((a^x)&#39; = a^x\)</span>?<br />
    Розв’язок: <span class="math display">\[(a^x)&#39; = \ln(a) \cdot
    a^x\]</span> <span class="math display">\[(a^x)&#39; = a^x
    \Rightarrow \ln(a) \cdot a^x = a^x \Rightarrow\]</span> <span
    class="math display">\[\Rightarrow \ln(a) = 1 \Rightarrow a =
    e\]</span> Отже, за <span class="math inline">\(a=e\)</span>, тобто
    <span class="math inline">\((e^x)&#39; = e^x\)</span> <p class="qquad"></p>
    <p>      <strong>12.</strong> Знайдіть <span
    class="math inline">\(f&#39;(x)\)</span>, якщо <span
    class="math inline">\(f(x) = \ln(x)\)</span><br />
    Розв’язок: <span class="math display">\[f&#39;(x) = (\ln(x))&#39; =
    (\log_e(x))&#39; = \frac{1}{\underbracket{\ln(e)}_{1} x} =
    \frac1x\]</span> Отже, <span class="math inline">\((\ln(x))&#39; =
    \dfrac1x\)</span><br />
    Останні два приклади використовуються настільки часто, що іноді їх
    включають до таблиці похідних:</p>
    <div class="center">
    <table>
    <thead>
    <tr class="header">
    <th style="text-align: center;"><span
    class="math inline">\(f(x)\)</span></th>
    <th style="text-align: center;"><span
    class="math inline">\(f&#39;(x)\)</span></th>
    </tr>
    </thead>
    <tbody>
    <tr class="odd">
    <td style="text-align: center;"><span
    class="math inline">\(e^x\)</span></td>
    <td style="text-align: center;"><span
    class="math inline">\(e^x\)</span></td>
    </tr>
    <tr class="even">
    <td style="text-align: center;"><span
    class="math inline">\(\ln(x)\)</span></td>
    <td style="text-align: center;"><span
    class="math inline">\(\dfrac1x\)</span></td>
    </tr>
    </tbody>
    </table>
    </div>
    <p>Тим не менш, корисно розуміти, як вони випливають з більш
    загальних фактів.</p>
    <h1 class="unnumbered" id="зміст-похідних-ч.-1">Зміст похідних (ч.
    1)</h1>
    <p>Похідна у позначенні <span
    class="math inline">\(\dfrac{df}{dx}\)</span> є часткою приростів
    <strong>значення функції</strong> та <strong>аргумента
    функції</strong>. Інакше кажучи, похідна показує <strong>у скільки
    разів швидше росте функція за свій аргумент</strong>. <p class="qquad"></p>
    <p>До прикладу, якщо функція є константою, вона не росте взагалі.
    Тобто, вона росте у <span class="math inline">\(0\)</span> разів
    швидше за свій аргумент - похідна рівна <span
    class="math inline">\(0\)</span>. <p class="qquad"></p>
    <p>Функція, що росте <em>вдвічі</em> швидше за свій аргумент - <span
    class="math inline">\(f(x) = 2\cdot x\)</span>. Відповідно, її
    похідна рівна <span class="math inline">\(2\)</span>. <p class="qquad"></p>
    <p>Функція також може спадати із ростом свого аргумента. Тоді, щоб
    описати відношення приросту функції та аргумента нам знадобиться
    від’ємне число. До прикладу, <span class="math inline">\(f(x) =
    -10\cdot x\)</span> спадає із ростом <span
    class="math inline">\(x\)</span>, притому робить це в <span
    class="math inline">\(10\)</span> разів швидше, ніж росте <span
    class="math inline">\(x\)</span>. В такому разі похідна рівна <span
    class="math inline">\(-10\)</span>. <p class="qquad"></p>
    <p>Нехай, машина рухається зі швидкістю <span
    class="math inline">\(v=10\)</span>м/с. Тоді, за кожну секунду вона
    долатиме відстань 10м. Отже, подолана відстань росте в 10 разів
    швидше за час. Формулою це можна записати, як <span
    class="math display">\[S = 10\cdot t\]</span> Отже, якщо взяти
    похідну від <span class="math inline">\(S\)</span> за часом <span
    class="math inline">\(t\)</span>, тобто <span
    class="math inline">\(\dfrac{dS}{dt}\)</span>, ми якраз отримаємо
    10, тобто швидкість з якою рухається машина.<br />
    Зрозуміло, що те саме справедливо для будь-якої швидкості <span
    class="math inline">\(v\)</span>: <span class="math display">\[S =
    v\cdot t \qquad \frac{dS}{dt} = v\]</span> Отже, <strong>швидкість
    машини (об’єкта) можна дізнатись, взявши похідну від шляху за
    часом.</strong><br />
    Ще одним класичним прикладом є розрахунок прибутку фінансової
    компанії. До прикладу, якщо припустити, що ваша компанія заробляє
    <span class="math inline">\(i = 5000\)</span>грн/день, то дохід
    росте у <span class="math inline">\(5000\)</span> разів швидше за
    кількість днів <span class="math inline">\(d\)</span>: <span
    class="math display">\[I = 5000\cdot d\]</span> Відповідно, <span
    class="math inline">\(\dfrac{dI}{di} = 5000\)</span>.
    <strong>Прибутковість компанії можна дізнатись, взявши похідну
    загального її заробітку за часом.</strong> <p class="qquad"></p>
    <p>Як можна бачити, описані вище дії можна проробити і без знання
    про похідні. Тоді, навіщо вони потрібні?<br />
    Справа в тому, що машина може змінити швидкість. І тоді формула
    <span class="math inline">\(S = v\cdot t\)</span> не
    працюватиме.<br />
    Компанія може випустити новий продукт, який збільшить її продажі
    вдвічі, або навпаки збанкротувати. І тоді формула <span
    class="math inline">\(I = i\cdot d\)</span> теж не згодиться.<br />
    Тим не менш, навіть у такій ситуації, вам може бути відома
    залежність шляху машини від часу <span
    class="math inline">\(S(t)\)</span>, або заробітку компанії від
    кількості днів <span class="math inline">\(I(d)\)</span>. І саме з
    допомогою похідної ви можете знайти швидкість <span
    class="math inline">\(v(t)\)</span> та прибуток <span
    class="math inline">\(i(d)\)</span>. До прикладу: <p class="qquad"></p>
    <p>      <strong>13.</strong> Відомо, що під час вільного
    вертикального падіння шлях тіла описується формулою <span
    class="math inline">\(S(t) = \dfrac{g}{2} t^2\)</span>. Знайдіть
    швидкість тіла у момент часу <span class="math inline">\(t =
    5\)</span>с<br />
    Розв’язок: <span class="math display">\[v(t) = S&#39;(t) = \left(
    \frac{g}{2} t^2 \right)&#39; = \frac{g}{2}\cdot (t^2)&#39; = g\cdot
    t\]</span> <span class="math display">\[v(5) = g\cdot 5 \approx
    49\frac{m}{s}\]</span> Тобто, тіло набуде швидкості майже 50м/c (що
    доволі швидко).</p>
    <p>      <strong>13(2).</strong> Оцініть, з якої висоти необхідно
    впасти тілу, щоб подолати звуковий бар’єр <span
    class="math inline">\(v_s \approx 334\frac{m}{s}\)</span>.<br />
    Ця задача дещо складніша за минулу. Тим не менш, аналогічно
    знаходимо <span class="math display">\[v(t) = g\cdot t\]</span>
    Нехай, звуковий бар’єр подолається за <span
    class="math inline">\(t_s\)</span> секунд. Тоді, <span
    class="math display">\[v(t_s) = v_s \Rightarrow g\cdot t_s = v_s
    \Rightarrow t_s = \frac{v_s}{g} \approx 34s\]</span> Отже, на
    подолання звукового бар’єру піде близько 34с. За цей час буде
    пройдено шлях <span class="math display">\[S(t_s) = \frac{g}{2}
    t_s^2 = \frac{g}{2} \left( \frac{v_s}{g} \right)^2 =
    \frac{v_s^2}{2g} \approx 5600m\]</span> Отже, за вільного падіння
    тіло подолає звуковий бар’єр за 5,6км польоту.<br />
          <strong>13(3).</strong> Тіло підкинули вертикально вгору за
    швидкістю <span class="math inline">\(v_0 = 2\frac{m}{s}\)</span>.
    Розрахувати час, через який тіло зупиниться у повітрі.<br />
    Розв’язок: за описаних умов висота тіла в момент часу <span
    class="math inline">\(t\)</span> визначатиметься за формулою:
    (джерело - фізика) <span class="math display">\[h(t) = v_0 \cdot t -
    \frac{g}{2} t^2\]</span> Тоді, швидкість <span
    class="math inline">\(v(t)\)</span>: <span
    class="math display">\[v(t) = h&#39;(t) = \left(v_0 \cdot t -
    \frac{g}{2} t^2 \right)&#39; = v_0 - g\cdot t\]</span> Відповідно, у
    момент зупинки: <span class="math display">\[v(t) = v_0 - g\cdot t =
    0 \Rightarrow t = \frac{v_0}{g} \approx 0.2s\]</span> Отже, через
    0.2с тіло зупиниться у повітрі.</p>
    <h1 class="unnumbered" id="зміст-похідних-ч.-2">Зміст похідних (ч.
    2)</h1>
    <p>Інший зміст похідної відкриється нам, якщо розглянути графік
    функції <span class="math inline">\(f(x)\)</span>:</p>
    <figure id="fig:g1">
    <img src="assets/g1.png" />
    <figcaption> Позначення <span class="math inline">\(dx\)</span> та
    <span class="math inline">\(df\)</span> на графіку функції <span
    class="math inline">\(f(x) = \dfrac{x}{3}\)</span></figcaption>
    </figure>
    <p>З позначеного прямокутного трикутника видно, що <span
    class="math inline">\(f&#39; = \dfrac{df}{dx} = tg(\alpha)\)</span>.
    Отже, похідна рівна тангенсу кута нахилу графіка.<br />
    Кут нахилу не завжди є однаковим для всього графіка - до
    прикладу:</p>
    <figure id="fig:g2">
    <img src="assets/g2.png" />
    <figcaption> Демонстрація змінного кута нахилу на прикладі графіку
    функції <span class="math inline">\(f(x) = \dfrac{x^2}{3}\)</span>.
    На другій світлині кут, його тангенс і, відповідно, похідна -
    від’ємні.</figcaption>
    </figure>
    <p>Більше того, зміна положення будь-якої з синіх точок може вести
    за собою зміну кута нахилу:</p>
    <figure id="fig:g3">
    <img src="assets/g3.png" />
    <figcaption> Демонстрація зміни кута <span
    class="math inline">\(\alpha\)</span> внаслідок руху однієї з
    точок</figcaption>
    </figure>
    <p>Останню проблему якраз вирішує запис <span
    class="math inline">\(\lim_{x \rightarrow 0}\)</span> у означенні
    похідної - він змушує нас розташувати точки якнайближче одна до
    одної:</p>
    <figure id="fig:g4">
    <img src="assets/g4.png" />
    <figcaption> Демонстрація однозначності кута нахилу за близького
    розташування точок</figcaption>
    </figure>
    <p>Показану побудову ви також можете знати, як дотичну.<br />
    </p>
    <a href="https://www.geogebra.org/calculator/j6jncmxt" target="_blank">За бажання, можете поекспериментувати з показаними побудовами самостійно.</a>
    <p> </p>
    <p><p class="qquad"></p>
    <p><strong>Геометричний зміст похідної</strong> - тангенс кута
    нахилу (кутовий коефіцієнт) дотичної до графіка <span
    class="math inline">\(f(x)\)</span> у точці <span
    class="math inline">\(x\)</span>.<br />
    <p class="qquad"></p>
    <p><strong>Екстремум (локальний максимум/мінімум)</strong> - Точка
    графіка функції, де значення функції набуває найбільшого/найменшого
    значення серед точок поряд.<br />
    <br />
    Візуально такі точки відповідають “розвороту” графіка. До прикладу,
    у <span class="math inline">\(y=x^2\)</span> така точка знаходиться
    у початку координат.<br />
    Екстремуми мають корисну властивість: похідна функції за їх значення
    аргументу дорівнює 0. <p class="qquad"></p>
    <p>      <strong>14.</strong> Знайдіть точки, що відповідають
    екстремумам функції <span class="math inline">\(f(x) = x^3 - 12\cdot
    x\)</span><br />
    Розв’язок: екстремуми відповідають похідній, що рівна 0. Тоді, <span
    class="math display">\[f&#39;(x) = (x^3 - 12\cdot x)&#39; = 3x^2 -
    12\]</span> <span class="math display">\[f&#39;(x_e) = 0 \Rightarrow
    3x_e^2 - 12 = 0 \Rightarrow x_e^2 = 4\]</span> <span
    class="math display">\[x_e = \pm 2\]</span> Отже, <span
    class="math inline">\(f(x)\)</span> має екстремуми за <span
    class="math inline">\(x = \pm 2\)</span>. Тоді, <span
    class="math inline">\(f(x_e) = x_e^3 - 12\cdot x_e = \pm 2^3 \mp
    12\cdot 2 = \mp 16\)</span>.<br />
    Отже, екстремумами <span class="math inline">\(f(x)\)</span> є точки
    <span class="math inline">\((2, -16)\)</span> та <span
    class="math inline">\((-2, 16)\)</span>. Графічно це виглядає
    так:</p>
    <figure id="fig:g5">
    <img src="assets/g5.png" />
    <figcaption> Демонстрація екстремумів функції <span
    class="math inline">\(f(x) = x^3 - 12\cdot x\)</span></figcaption>
    </figure>
    <p>Без використання похідних таку задачу вирішити неможливо. Слід
    наголосиит на тому, що щойно відбулось - нами було знайдено таке
    значення <span class="math inline">\(x\)</span>, що функція приймає
    максимальне/мінімальне значення. Інакше кажучи, апарат похідних
    можна застосовувати до будь-яких задач, які потребують максимізації
    значення виразу. Звичайно, у розглянутому випадку можна було б
    вгадати оптимальне значення <span class="math inline">\(x\)</span>,
    але вже у такій сутації: <p class="qquad"></p>
    <p>      <strong>14(2).</strong> Знайдіть точки, що відповідають
    екстремумам функції <span class="math inline">\(f(x) =
    \dfrac{2^x}{x^3}\)</span><br />
    </p>
    <figure id="fig:g6">
    <img src="assets/g6.png" />
    <figcaption> Графік функції <span class="math inline">\(f(x) =
    \dfrac{2^x}{x^3}\)</span>. Очевидно, що мінімальне значення функції
    існує, але яке воно і якому значенню <span
    class="math inline">\(x\)</span> відповідає -
    незрозуміло.</figcaption>
    </figure>
    <p>вгадати потрібну точку буде дуже важко. Тим не менш, алгоритм
    розв’язку лишається без змін.<br />
    Розв’язок: екстремуми відповідають похідній, що рівна 0. Тоді, <span
    class="math display">\[f&#39;(x) = \left(\frac{2^x}{x^3}\right)&#39;
    = \frac{(2^x)&#39;\cdot x^3 - 2^x \cdot
    (x^3)&#39;}{(x^3)^2}=\]</span> <span
    class="math display">\[=\frac{\ln(2)\cdot 2^x\cdot x^3 - 2^x \cdot
    3\cdot x^2}{x^6} =\]</span> <span class="math display">\[=\frac{2^x
    \cdot (\ln(2)\cdot x - 3)}{x^4}\]</span> <span
    class="math display">\[f&#39;(x_e) = 0 \Rightarrow
    \underbracket{2^{x_e}}_{\ne 0} \cdot (\ln(2)\cdot x_e - 3) = 0
    \Rightarrow\]</span> <span class="math display">\[\Rightarrow
    \ln(2)\cdot x - 3 = 0 \Rightarrow x_e = \frac{3}{\ln(2)} \approx
    4.328...\]</span> Отже, <span class="math inline">\(f(x)\)</span>
    має екстремум за <span class="math inline">\(x =
    \dfrac{3}{\ln(2)}\)</span>. Тоді, <span
    class="math display">\[f(x_e) = \frac{2^{x_e}}{x_e^3} =
    \frac{2^{\frac{3}{\ln(2)}}}{\left(\frac{3}{\ln(2)}\right)^3} =
    \frac{e^3 \cdot \ln^3(2)}{27} \approx 0.2477...\]</span> Отже,
    загадкова точка на графіку це <span class="math inline">\(\left(
    \dfrac{3}{\ln(2)}; \dfrac{e^3 \cdot \ln^3(2)}{27} \right) \approx
    (4.328; 0.2477)\)</span>.<br />
    Як використати такий потужний інструмент? Це вже прояв вашої
    творчості. Інший приклад використання похідних:</p>
    <p>      <strong>15.</strong> За допомогою геометричного змісту
    похідної довести, що дотична до кола перпендикулярна його радіусу,
    проведеному в ту ж точку.<br />
    </p>
    <figure id="fig:g7">
    <img src="assets/g7.png" />
    <figcaption> Унаочнення факту, що доводиться</figcaption>
    </figure>
    <p>Для початку слід якимось чином представити коло у вигляді
    функції. Хоча все коло так представлене бути не може, тим не менш,
    одиничне півколо можна описати функцією <span
    class="math inline">\(f(x) = \sqrt{1-x^2}\)</span>:</p>
    <figure id="fig:g8">
    <img src="assets/g8.png" />
    <figcaption> Графік функції <span class="math inline">\(f(x) =
    \sqrt{1-x^2}\)</span></figcaption>
    </figure>
    <p>Проведемо радіус до якоїсь точки півкола <span
    class="math inline">\(A\)</span>. Тоді, <span
    class="math inline">\(A\)</span> має координати <span
    class="math inline">\(A(x, \sqrt{1-x^2})\)</span>. Позначимо кут
    <span class="math inline">\(\alpha\)</span> між віссю абсцис та
    відрізком <span class="math inline">\(OA\)</span>.<br />
    Після цього, проведемо дотичну до півкола у точці <span
    class="math inline">\(A\)</span> та позначимо кут її нахилу <span
    class="math inline">\(\beta\)</span>. Всі побудови показані на
    малюнку:</p>
    <figure id="fig:g9">
    <img src="assets/g9.png" />
    <figcaption> </figcaption>
    </figure>
    <p>Для доведення перпендикулярності радіуса та дотичної, достатньо
    показати, що <span class="math inline">\(\alpha + \beta =
    90\degree\)</span>.<br />
    <span class="math display">\[tg(\alpha) = \frac{y}{x} =
    \frac{\sqrt{1-x^2}}{x}\]</span> <span
    class="math display">\[tg(\beta) = f&#39;(x) = (\sqrt{1-x^2})&#39;
    =\]</span> <span
    class="math display">\[=\frac{(1-x^2)&#39;}{2\sqrt{1-x^2}}=
    \frac{-2\cdot x}{2\sqrt{1-x^2}} = -\frac{x}{\sqrt{1-x^2}}\]</span>
    Отже, <span class="math inline">\(tg(\alpha) \cdot tg(\beta) =
    -1\)</span>. Ви можете знати факт, що це означає перпендикулярність
    кута між <span class="math inline">\(\alpha\)</span> та <span
    class="math inline">\(\beta\)</span>, але пропоную це
    перевірити:</p>
    <p><span class="math display">\[tg(\alpha - \beta) =
    \frac{tg(\alpha) - tg(\beta)}{1 + tg(\alpha)\cdot tg(\beta)}
    =\]</span> <span
    class="math display">\[=\frac{\overbracket{\frac{\sqrt{1-x^2}}{x} +
    \frac{x}{\sqrt{1-x^2}}}^{\ne 0}}{\underbracket{1 + (-1)}_{= 0 }} =
    \pm \infty\]</span> Тангенс кута між дотичною та радіусом
    невизначений, тобто сам кут є прямим.<br />
    </p>
    <a href="https://www.geogebra.org/calculator/w98ryyw6" target="_blank">За потреби, можете самостійно переглянути побудови.</a>
    <p><strong>16.</strong> За відомої функції <span
    class="math inline">\(f(x)\)</span> побудувати пряму, дотичну до її
    графіка у точці <span class="math inline">\(x=x_0\)</span>.<br />
    Розв’язок: нехай, шукана пряма це <span class="math inline">\(y =
    a\cdot x  +b\)</span>.<br />
    Як було встановлено раніше, похідна визначає кутовий коефіцієнт
    дотичної. Отже, <span class="math inline">\(a =
    f&#39;(x_0)\)</span>.<br />
    Також шукана пряма має перетинати заданий графік при <span
    class="math inline">\(x=x_0\)</span>. Тобто, <span
    class="math inline">\(a\cdot x_0 + b = f(x_0)\)</span> <span
    class="math display">\[f&#39;(x_0)\cdot x_0 + b = f(x_0) \Rightarrow
    b = f(x_0) - f&#39;(x_0)\cdot x_0\]</span> Шукана пряма запишеться у
    вигляді: <span class="math inline">\(y = f&#39;(x_0)\cdot (x-x_0) +
    f(x_0)\)</span>.</p>
    <a href="https://www.geogebra.org/calculator/bdc2aydh" target="_blank">До цієї задачі також є ілюстрація, де ви можете задати власну довільну функцію f(x)</a>
    <h1 class="unnumbered" id="похідні.-вища-математика.">Похідні. Вища
    математика.</h1>
    <p>Завдання вище демонструють, що вміння працювати з похідними
    безумовно є корисним. Тим не менш, похідні у тому розумінні в якому
    вони подані вище є доволі обмеженими - вони мають працювати лише з
    числами. Але математика не зупиняється на числах. <p class="qquad"></p>
    <p>Що, як ваша функція залежить не від числа, а від точки у
    просторі? Що ж, тоді її можна сприймати, як функцію трьох змінних -
    координат згаданої точки. Якщо спробувати застосувати поняття
    похідної до такої функції, виникне проблема: яку зі змінних слід
    збільшувати? <span class="math display">\[f(x, y, z) \Rightarrow
    f&#39; = \frac{df}{dx} ?\]</span> <span class="math display">\[f(x,
    y, z) \Rightarrow f&#39; = \frac{df}{dy} ?\]</span> <span
    class="math display">\[f(x, y, z) \Rightarrow f&#39; =\frac{df}{dz}
    ?\]</span></p>
    <p>Насправді, ви можете збільшувати кожну з них окремо, вважаючи
    інші сталими. Такі похідні називають частинними: <span
    class="math display">\[\frac{\partial f}{\partial x} = \lim_{h
    \rightarrow 0} \frac{f(x+h, y, z) - f(x, y, z)}{h}\]</span> <span
    class="math display">\[\frac{\partial f}{\partial y} = \lim_{h
    \rightarrow 0} \frac{f(x, y+h, z) - f(x, y, z)}{h}\]</span> <span
    class="math display">\[\frac{\partial f}{\partial z} = \lim_{h
    \rightarrow 0} \frac{f(x, y, z+h) - f(x, y, z)}{h}\]</span></p>
    <p>Кожна з них описує, як функція реагує на зміну тієї чи іншої
    змінної. Виявляється, що в такому разі зручно зібрати ці похідні в
    один вектор: <span class="math display">\[\left( \frac{\partial
    f}{\partial x};\frac{\partial f}{\partial y};\frac{\partial
    f}{\partial z} \right) =grad(f)= \vec \nabla f\]</span> Такий вектор
    називають градієнтом. Його напрям показує, куди слід рухатись, аби
    функція росла якнайшвидше. Якщо градієнт не показує нікуди, тобто
    рівний <span class="math inline">\((0;0;0)\)</span>, функція досягла
    екстремуму. <p class="qquad"></p>
    <p>Деякі функції можуть складатись з кількох компонент, тобто
    видавати результатом не число, а вектор. Прикладом такого є
    залежність положення об’єкта у просторі від часу: <span
    class="math display">\[\vec r(t) = \left( x(t); y(t); z(t)
    \right)\]</span> Як було показано вище, швидкість є похідною за
    часом від положення. Власне, те саме залишається вірним і для
    векторів: <span class="math display">\[(\vec r(t))&#39; = \left(
    \frac{dx}{dt};\frac{dy}{dt};\frac{dz}{dt} \right) = \left( v_x(t),
    v_y(t), v_z(t) \right) = \vec v\]</span> <p class="qquad"></p>
    <p>Наостанок, згадаємо ситуацію, коли функція залежить від точки в
    просторі, та сама є вектором. Записати це можна так: <span
    class="math display">\[\vec f(\vec r) = \left( f_x(x, y, z); f_y(x,
    y, z); f_z(x, y, z) \right)\]</span> Така конструкція треба,
    наприклад, щоб описати течію води - у кожній точці вода тече у якусь
    сторону та з деякою швидкістю.<br />
    Якщо задатись питанням, що таке похідна від <span
    class="math inline">\(\vec f(\vec r)\)</span>, у вас буде всього 9
    варіантів: <span class="math display">\[\frac{\partial f_x}{\partial
    x},\quad \frac{\partial f_x}{\partial y},\quad \frac{\partial
    f_x}{\partial z},\quad \frac{\partial f_y}{\partial x},\quad
    \frac{\partial f_y}{\partial y},\quad \frac{\partial f_y}{\partial
    z},\quad \frac{\partial f_z}{\partial x},\quad \frac{\partial
    f_z}{\partial y},\quad \frac{\partial f_z}{\partial z}\]</span></p>
    <p>Хоча всі з них маюсь цілком конкретний зміст, окремо одне від
    одного вони не часто бувають корисні.<br />
    Натомість, у нагоді можуть стати наступні конструкції з цих 9ти
    елементів: <span class="math display">\[\frac{\partial f_x}{\partial
    x} + \frac{\partial f_y}{\partial y} + \frac{\partial f_z}{\partial
    z} = div(\vec f) = \vec \nabla \vec f\]</span> <span
    class="math display">\[\left( \frac{\partial f_z}{\partial
    y}-\frac{\partial f_y}{\partial z};\frac{\partial f_x}{\partial z}-
    \frac{\partial f_z}{\partial x}; \frac{\partial f_y}{\partial
    x}-\frac{\partial f_x}{\partial y} \right) = rot(\vec f) = \vec
    \nabla \times \vec f\]</span></p>
    <p>Їх математичний зміст доволі складний, але якщо повертатись до
    течії води, можна провести наступні аналогії:<br />
    <span class="math inline">\(div(\vec f)\)</span> покаже, де вода
    з’являється або зникає. За звичайних умов, вода так себе не веде,
    тобто для неї <span class="math inline">\(div(\vec f) \equiv
    0\)</span> (що насправді є дуже сильною умовою!)<br />
    <span class="math inline">\(rot(\vec f)\)</span> покаже, чи течія
    води закручуватиме невелику легеньку паличку, що помістили в неї.
    <p class="qquad"></p>
    <p>Описані величини можуть здатись не надто корисними, але зважайте
    що вектором у кожній точці простору може описуватись не лише потік
    води.</p>
  </main>
  <footer>
    Have a suggestion/want contact me? Here's my <a target="_blank" href="mailto:Infernodambik@gmail.com">email</a>
    and <a target="_blank" href="tg:t.me/dzuchun">telegram</a>.<br>
    &#9400dzuchun, all rights reversed (of course they are)
  </footer>
</body>

</html>